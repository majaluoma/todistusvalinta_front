# Miten käytän laskuria?
Todistusvalintalaskuri laskee antamiesi arvojen perusteella pisteesi eri korkeakouluihin. Laskuri perustuu 2. asteelta saamiisi arvosanoihin. Se kertoo myös olisitko päässyt mahdollisesti hakukohteisiin opiskelemaan aikaisempina vuosina.

Todistusvalinnassa huomioidaan 1.8.2015 alkaen suoritetut toisen asteen ammatilliset perustutkinnot. Ylioppilaskirjoitusten arvosanoista huomioidaan 2006 alkaen saadut arvosanat sekä sitä vanhemmista kirjoituksista muut kuin reaaliaineiden arvosanat.

Kun olet syöttänyt arvosanasi, paina "Laske" -painiketta. Hetken päästä sivuston alalaitaan ilmestyy taulukko, jossa ovat tuloksesi. Voit selata näitä tuloksia aiheittain ja suosittelemmekin tutustumaan laajasti vaihtoehtoihisi.

Voit tarkastella tuloksia joko ensikertalaisena tai jo korkeakoulussa opiskelleena. Ensikertalainen on hakija, joka ei ole ottanut suomalaista korkeakoulupaikkaa vastaan.

## Ylioppilastutkinnon laskuri
Aloita syöttämällä laskuriin kaikki ylioppilastutkintotodistuksesi aineet. Syötä näiden viereen saamasi arvosana kyseisestä oppiaineesta. Jos olet kirjoittanut yli viisi ainetta, voit lisätä oppiaineita plus -painikkeesta.

## Ammatillisen tutkinnon laskuri
Aloita valitsemalla ammattikoulussasi käytetty arviointiskaala eli joko 1-3 tai 1-5. Seuraavaksi syötä kolmen yhteisen tutkinnon osan arvosanat. Päättötodistuksen yhteisten tutkinnon osien arvosanat on voitu antaa arvioinnilla hyväksytty-hylätty. Tällöin arvosana saadaan laskemalla keskiarvo tutkinnon osien sisältämien osa-alueiden numeroarvosanoista. Osa-alueiden arvosanat löydät oma Opintopolku -palvelusta tai ammattikoulusi antamasta suoritusotteesta. Painamalla laskurin kysymysmerkkinäppäintä saat esiin apuvalikon, johon voit myös suoraan syöttää arvosanasi todistuksesta. Silloin apuvalikko laskee painotetun keskiarvon puolestasi.

Lopuksi syötä koko tutkintosi painotettu keskiarvo. Tämä löytyy suoraan ammatillisen perustutkintosi todistuksesta.