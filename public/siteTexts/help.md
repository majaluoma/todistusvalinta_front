Miten käytän laskuria?
Todistusvalintalaskuri laskee antamiesi arvojen perusteella pisteesi eri korkeakouluihin. Laskuri perustuu 2. asteelta saamiisi arvosanoihin. Se kertoo myös olisitko päässyt mahdollisesti hakukohteisiin opiskelemaan aikaisempina vuosina.

Todistusvalinnassa huomioidaan 1.8.2015 alkaen suoritetut toisen asteen ammatilliset perustutkinnot. Ylioppilaskirjoitusten arvosanoista huomioidaan 2006 alkaen saadut arvosanat sekä sitä vanhemmista kirjoituksista muut kuin reaaliaineiden arvosanat.

Kun olet syöttänyt arvosanasi, paina "Laske" -painiketta. Hetken päästä sivuston alalaitaan ilmestyy taulukko, jossa ovat tuloksesi. Voit selata näitä tuloksia aiheittain ja suosittelemmekin tutustumaan laajasti vaihtoehtoihisi.

Ensikertalainen on hakija, joka ei ole ottanut suomalaista korkeakoulupaikkaa vastaan.

Aloita syöttämällä laskuriin kaikki ylioppilastutkintotodistuksesi aineet. Syötä näiden viereen saamasi arvosana kyseisestä oppiaineesta. Jos olet kirjoittanut yli neljä ainetta, voit lisätä oppiaineita plus -painikkeesta.

Aloita valitsemalla ammattikoulussasi käytetty arviointiskaala eli joko 1-3 tai 1-5. Seuraavaksi syötä kolmen yhteisen tutkinnon osan arvosanat. Päättötodistuksen yhteisten tutkinnon osien arvosanat on voitu antaa arvioinnilla hyväksytty-hylätty. Tällöin arvosana saadaan laskemalla keskiarvo tutkinnon osien sisältämien osa-alueiden numeroarvosanoista. Osa-alueiden arvosanat löydät oma Opintopolku -palvelusta tai ammattikoulusi antamasta suoritusotteesta.

Lopuksi syötä tutkintosi painotettu keskiarvo. Keskiarvo lasketaan siten, että ensiksi kerrotaan jokainen numeroilla arvioitu osa-alue sen osaamispistemäärällä. Sen jälkeen nämä kaikki osa-alueeista saadut tulot summataan yhteen. Pistä ylös se, kuinka monta osaamispistettä on arvioitu yhteensä numeroilla. Saat painotetun keskiarvon nyt jakamalla osa-alueiden summan osaamispisteiden määrällä. Ammattikorkeakouluun.fi -sivustolta löytyy myös esimerkki painotetun keskiarvon laskemisesta.