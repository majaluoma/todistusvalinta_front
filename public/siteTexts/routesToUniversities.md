## Ohjeet

Vaikka nettisivumme keskittyykin todistusvalintaan, on korkeakouluihin useita muitakin reittejä. Toisin kuin todistusvalinnassa, muissa reiteissä harvemmin erotellaan opiskelijoita sen mukaan, ovatko he suorittaneet ammatillisen vai lukiokoulutuksen. Tämän lisäksi myös muut oppilaitokset voivat tarjota vastaavantyyppistä koulutusta kuin korkeakoulut. 

Muista, että voit myös hakea opiskelemaan aikuislukioon tai jatkuvalla haulla ammattikouluun, mikä voi parantaa mahdollisuuksiasi korkeakouluun pääsemisessä.  

Jos sinun pisteesi eivät riitä mieluisaan hakukohteeseen, voit yrittää korottaa tai täydentää ylioppilastutkintoasi. Näin parannat mahdollisuuksiasi päästä mihin tahansa korkeakouluun. Myös ammatillisen tutkinnon arvosanoja pystyy nykyään korottamaan niin, että uudet arvosanat otetaan huomioon todistusvalinnassa. 

Toinen vaihtoehto on yrittää päästä sisään pääsykokeella. Joillakin aloilla pelkästään pääsykokeella voidaan valita jopa puolet opiskelijoista, joten se on hyvin realistinen väylä opintoihin. Etenkin jos et ole ensikertalainen, pääsykoe voi olla pääreittisi korkeakouluun niinkuin ennen todistusvalintaakin.  

Korkeakouluihin löytyy myös muita reittejä, kuten avoimen väylä, jossa teet maksullisia opintoja esimerkiksi vuoden ajan ilman opiskelijastatusta. Tämän jälkeen sinut voidaan hyväksyä tutkinto-opiskelijaksi. Toisella asreella voit jo opintojen aikana tehdä väyläopintoja ammattikorkeakouluun. Joihinkin korkeakouluihin valinta voidaan suorittaa myös jonkin yksittäisenkin kurssin suorituksen perusteella. 

[opintopolku.fi/avoin-yliopisto](https://opintopolku.fi/konfo/fi/sivu/avoin-yliopisto)

Jos sinulla on jo korkeakoulupaikka Suomessa, voit yrittää hakea siirtohaulla toiselle alalle tai toiseen korkeakouluun. Lisää tietoa aiheesta löydät Opintopolusta.  

[opintopolku.fi/korkeakoulujen-siirtohaut](https://opintopolku.fi/konfo/fi/sivu/korkeakoulujen-siirtohaut)

Jos sinulla on jo ammattikorkeakoulusta tai yliopistosta hankittu alempi korkeakoulututkinto, kannattaa harkita hakua suoraan maisterivaiheeseen. Nämä haut ovat erillishakuja ja saat niistä lisää tietoa Opintopolusta.  

[opintopolku.fi/korkeakoulujen-erillishaut-ja-joustavat-haut](https://opintopolku.fi/konfo/fi/sivu/korkeakoulujen-erillishaut-ja-joustavat-haut)

Opintopolusta löytyy myös yleisiä vinkkejä siihen, jos jäit ilman korkeakoulupaikkaa.  

[opintopolku.fi/jaitko-ilman-korkeakoulupaikkaa](https://opintopolku.fi/konfo/fi/sivu/jaitko-ilman-korkeakoulupaikkaa)