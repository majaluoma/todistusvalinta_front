# Sivustosta 
Sivustolla ilmoitetut pisterajat pohjautuvat opetushallinnon ja korkeakoulujen antamiin tietoihin. Nettisivumme ei voi kuitenkaan varmuudella taata kellekään korkeakoulupaikkaa, koska hakukohteiden pisterajat ja tavat toteuttaa todistusvalintaa voivat vaihtua vuosittain. Pisterajoihin vaikuttavat todistusvalintajärjestelmän muutosten, paikkamäärien ja yksittäisten ihmisten hakustrategioiden lisäksi myös yleinen kiinnostus alaa kohtaan. Tässä esiin tuotuja asioita laskuri ei voi ottaa huomioon.

Todistusvalinta.fi -sivustolla otetaan aina huomioon myös varasijoilta päässeet, minkä vuoksi pisteraja voi olla alempi kuin jossakin muulla ilmoitettu pisteraja. Viimekädessä tulokset voi varmistaa korkeakoululta itseltään. Jos huomaat virheitä laskurimme tuloksissa, laita siitä palautetta meille. Tällöin pystymme tunnistamaan ja korjaamaan virheen.


## Mihin sivuston tiedot perustuvat?  
- vipunen.fi - opetushallituksen ja tilastokeskuksen koulutustilastosivusto
- opintopolku.fi - opetushallituksen koulutusportaali
- ammattikorkeakouluun.fi - ammattikorkeakoulujen valintayhteistyösivusto
- yliopistovalinnat.fi - yliopistojen valintayhteistyösivusto  

# Sivuston historiaa
Nettisivua lähdettiin kehittämään vuonna 2019, kun todistusvalinta teki tuloaan. Todistusvalinta oli tuolloin valokeilassa myös mediassa. Huolenaiheita oli paljon ja silloin oli vaikeaa nähdä uusdistuksessa sen hyviä puolia. Ongelma tuolloin oli, että kukaan ei oikein tiennyt millä arvosanoilla minnekin pääsisi. Todistusvalintaa edeltävät suoravalinnat olivat olleet lähinnä L:n papereita kirjoittaneille lukiosta valmistuneille, joten olisiko todistusvalintakin?

Tieto on ollut olemassa, mutta se on ripoteltu eri paikkoihin, mikä on tehnyt vaikeaksi eri hakukohteiden vertailun. Tiedon pirstaloituneisuus johti siihen, että hakijan ei ollut mahdollista vertailla mahdollisuuksiaan useisiin hakukohteisiin, elleivät nämä käyttäneet samaa logiikkaa todistusvalinnassa. Todistusvalinnalla oli kuitenkin hyvä potentiaali suunnata hakijoita opiskelemaan sinne, mihin omat pisteet riittäisivät ilman tuskallista vuosia kestävää, pahimmillaan tuloksetonta, pääsykokeisiin lukemista.

Ensimmäinen toimiva versio nettisivusta saatiin jo loppuvuodesta 2019, kun tietokantaan saatiin lisättyä muutamia hakukohteita vuodelta 2019, jolloin todistusvalintaa olivat kokeilleet harvat korkeakoulut. Nettisivu päätettiin tuolloin valjastaa lähinnä opinto-ohjauksen aputyökaluksi, sillä todistusvalinnan kehittymättömyys toi työkalun käyttöön useita eettisiä haasteita. Monet korkeakoulut ottivat vasta ensimmäisiä askeleitaan muutoksessa.

Vuonna 2020 todistusvalinta rykäistiin kuitenkin täysillä käyntiin Suomessa ja kaikki korkeakoulut muutamaa alaa mukaan laskematta ottivat sen täysimääräisesti käyttöön. Samalla myös Todistusvalinta.fi -sivusto avattiin isolle käyttäjäkunnalle. Sivuston kehitys ei jäänyt tähän ,vaan seuraavina vuosina tehtiin useita muutoksia sivustoon.
- 2022 ammattikouluja koskeva laskuri
- 2023 muiden kuin ensikertalaisten pisterajat ja rajapinta. 
- 2025 syksyn yhteishaun tulokset 

Julkisilla toimijoilla ei ole ollut mahdollisuutta tukea sivuston kehitystä, joten sivustolla näytetään mainoksia mm. serverikustannusten kattamiseksi.