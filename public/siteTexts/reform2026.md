# Todistusvalinnan laskumallit muuttuvat yliopistoissa vuonna 2026

Keväästä 2026 alkaen useat yliopistot arvioivat hakijoiden todistuksia hieman eri tavalla. Eri oppiaineista saa tulevaisuudessa eri määrän pisteitä ja maksimipisteet muuttuvat. Lisäksi kynnysehtoihin on tullut muutoksia.

Voit edelleen arvioida mahdollisuuksiasi todistusvalinnassa todistusvalinta.fi -laskurin avulla. Jos haluat tarkempaa arviota yliopistojen valinnasta, kannattaa todistusvalinta.fi laskurin käyttämisen lisäksi tutkia viime vuoden ja tämän vuoden laskumalleja. Kiinnitä huomiota siihen, mistä aineista saa enemmän pisteitä vuonna 2026. Jos kyseisen oppiaineen arvosana on sinulla hyvä, voit arvioida mahdollisuuksiesi ehkä parantuneen. Ota kuitenkin huomioon että laskurin käyttö ei voi taata sinulle opiskelupaikkaa, koska pisterajat muuttuvat joka vuosi.

## Milloin sivustolla julkaistaan pisterajat perustuen uusiin yliopistojen laskumalleihin?
Pisterajat julkaistaan tällä sivustolla viimeistään 2026 syyskuussa, jolloin myös kaikki varasijat on jaettu hakijoiden kesken. Tästä ilmoitetaan sivustolla erikseen.


## Miksi pisterajat muuttuvat vuosittain?
Yliopistot ja ammattikorkeakoulut eivät koskaan julkaise etukäteen seuraavan vuoden pisterajoja, vaan ne määrittyvät aina kyseisen vuoden hakijoiden perusteella. Pisterajat siis muuttuvat hieman joka vuosi. 

Jonakin vuonna tiettyyn hakukohteeseen voi olla tavallista enemmän hakijoita, jolloin myös pisteraja nousee. Toisaalta jos jokin hakukohde ei saa houkuteltua yhtä paljon hyviä hakijoita kuin aikaisemmin, myös pisterajat laskevat. Vuonna 2026 pisterajoihin tulevat vaikuttamaan myös uudet laskumallit. 

Joka vuosi pisterajat muuttuvat myös sen jälkeen, kun ne julkaistaan ensimmäistä kertaa. Tämä johtuu siitä, että jotkut hakijat kieltäytyvät paikoistaan ja silloin paikat jaetaan varasijoilta seuraaville hakijoille. Tietyissä hakukohteissa tämä voi vaikuttaa merkittävästi lopulliseen pisterajaan. Tämän vuoksi lopulliset pisterajojat  yhteishausta tulevat vasta elokuussa.

## Sisäänpääsyn arvioiminen uusilla laskumalleilla
Voit jo nähdä uudet laskumallit [Yliopistovalinnat.fi](https://yliopistovalinnat.fi) -verkkosivulta ja jopa laskea omat pisteesi näiden perusteella. Et voi kuitenkaan verrata lukua vuoden 2025 pisterajoihin, koska ne perustuvat erilaiseen laskumalliin. Vaikka laskisit, että saat esimerkiksi 87 pistettä, niin tuo luku ei siis tällä hetkellä vielä kerro pääsisitkö sisään yliopistoon vai et. 

Vaikka tarkkaa pisterajaa vuodelle 2026 ei voi arvioida, on kuitenkin mahdollista olettaa, että samantasoiset opiskelijat tulevat jatkossakin hakemaan samankaltaisiin hakukohteisiin. Esimerkiksi jos olet hakemassa lääketieteeseen, kannattaa katsoa millainen taso on ollut vuonna 2025. Tämän pohjalta voit arvioida, että myös uudella laskumallilla taso  varmasti kova.

Myös vuonna 2020 laskumallit ovat muuttuneet isosti. Esimerkiksi Kuopion biolääketieteen hakukohteeseen pääsi tuolloin sisään 97 pisteellä. Tuolloin arvosanat MMEEEE tuottivat 92 pistettä. Vuonna 2020 samoilla arvosanoilla on saanut 140 pistettä ja sisäänpääsy on vaatinut 146 pistettä. Molempina vuosina taso on siis ollut samankaltainen. Toisaalta jos sisäänpääsysi on kiinni parista hyvin kirjoitetusta aineesta, voi laskumallin muutos vaikuttaa sinuun paljonkin, jos noiden aineiden pisteytys muuttuu.

Kirjoittanut 5.12.2025 opinto-ohjaaja Olli Majaluoma